MDP 41, 22
1. u₃ {m}Un-taš-{d}GAL ša-ak {d}Hu-ban-um-me-en-na-ki su-un-ki-ik An-za-an
2. Šu-šu-un-ka tu₄-uš pi-it-te-ka ap-pa su-un-ki-ip u₂-ri-pu-pi
3. im-me hu-ut-táh-ša a-gi me-en-pu [ap]-pa im-me ku-ši-ih-ša u₂ ku-ši-ih hu si-ia-ni-me
4. ku-uk-ši-ih hu-uh-ni-me hu-ul-pa-ah ku-du-ma a-ak pi-tu₄-ma u₂ zag-ra-tu₄-me
5. ki-ik-ki-ti-ih {d}In-šu-uš-na-ak te-ip-ti si-ia-an ku-uk-ra in tu₄-ni-ih

Var.

2. ap-pa / -
3. ap / ap-pa; hu si-ia-ni-me / hu si-a-ni-me
4. ku-du-ma / ku-du-um / ki-tu₄-um-ma; pi-tu₄-ma / pi-tu₄-um / pi-tu₄-um-ma
5. ki-ik-ki-ti-ih / ki-ik-ki-te-eh
