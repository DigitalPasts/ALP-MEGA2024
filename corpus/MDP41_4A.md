MDP 41, 4A

1. u₂ {m}Un-taš-DINGIR-GAL ša-ak {m}{d}Hu-ban-nu-me-na-gi su-un-ki-ik An-za-an Šu-šu-un-ka
2. ul-hi i la-ni-ia ku-ši-ih DINGIR-GAL a-ak {d}In-šu-uš-na-ak si-ia-an-ku-uk-pa a-pu u₂
3. du-ni-ih hu-ut-tak-ha-li-ik u₂-me DINGIR-GAL {d}In-šu-uš-na-ak ul-li-na te-la-ak-ni
4. si-ia-an ku-ši-ih-ma pi-el ki-it-ti-im-ma na-a-me-ku-uk-ra
5. DINGIR-GAL a-ak {d}In-šu-uš-na-ak si-ia-an-ku-uk-pa gi-ri-na hi-ih-li
6. ak-ka ul-hi i me-el-ka-an-ra a-ak u₂-pa-ti-pi la-ni-e pa-ka-an-ra
7. ha-at DINGIR-GAL a-ak {d}In-šu-uš-na-ak si-in-an-ku-uk-pa-ri uk-ku-ri-ir
8. ta-ak-ni {d}Na-ah-hu-⸢un⸣-[te-ir] ša-⸢ra⸣-ra pa-ar a-ni ku-tu₄-un

Var.

2. a-pu u₂ / a-pu un
3. DINGIR-GAL / omitted
4. na-a-me-ku-uk-ra / na-a-me-lu-uk-ra / na-me-lu-uk-ra
5. hi-ih-li / hi-ih-ni
6. u₂-pa-ti-pi la-ni-e / u₂-pa-ti-pi-e la-ni-e
7. a-ni / a-ni-i
   
