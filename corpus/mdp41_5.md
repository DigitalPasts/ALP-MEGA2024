MDP 41, 5
1. ú {m}Un-taš-{d}GAL ša-ak {d}Hu-ban-um-me-en-na-ki su-un-ki-ik An-za-an
2. Šu-šu-un-ka ta-ak-me ú-me tu₄-ur hi-ih si-it-me ú-me šu-ul-lu-me-en-ga
3. az-ki-it tu₄-ur sah-ri hu-šu-ia in-gi hi-en-ga in-di-ig-ga a-gi
4. si-ia-an ú-pa-at hu-us-si-ip-me ku-ši-ih {d}In-šu-uš-na-ak si-ia-an ku-uk-ra
5. in tu₄-ni-ih hu-ut-tak ha-li-ik ú-me {d}In-šu-uš-na-ak il-li-na te-la-ak
 
Var. (How to indicate?)
1. ú / ù
2. šu-ul-lu-me-en-ga / šu-ul-lu-me-ga
3. in-di-ig-ga / in-di-ik-ka
4. il-li-na / ul-li-na
