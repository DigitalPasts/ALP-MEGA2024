MDP 41, 22

1. u3 {m}un-tasz-dingir-gal sza-ak {d}hu-ban-um-me-en-na-ki su-un-ki-ik an-za-an
2. szu-szu-un-ka tu4-usz pi-it-te-ka ap-pa su-un-ki-ip u2-ri-pu-pi
3. im-me hu-ut-tah2-sza a-gi me-en-pu [ap]-pa im-me ku-szi-ih-sza u2 ku-szi-ih hu si-ia-ni-me
4. ku-uk-szi-ih hu-uh-ni-me hu-ul-pa-ah ku-du-ma a-ak pi-tu4-ma u2 zag-ra-tu4-me
5. ki-ik-ki-ti-ih {d}in-szu-usz-na-ak te-ip-ti si-ia-an-ku-uk-ra in tu4-ni-ih

Var.

2. ap-pa
3. ap / ap-pa; hu si-ia-ni-me / hu si-a-ni-me
4. ku-du-ma / ku-du-um / ki-tu4-um-ma; pi-tu4-ma / pi-tu4-um / pi-tu4-um-ma
5. ki-ik-ki-ti-ih / ki-ik-ki-te-eh
