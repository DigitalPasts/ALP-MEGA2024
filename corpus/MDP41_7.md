MDP 41, 7

1. u₃ {m}Un-taš-DINGIR-GAL ša-ak {m}Hu-ban-nu-me-na-ki su-un-ki-ik An-za-an Šu-šu-ga
2. ta-ak-me u₂-me tu₄-ur hi-ih si-it-me u₂-me šu-ul-lu-me-en-ka az-ki-it
3. tu₄-ur sah-ri hu-šu-ia in-gi hi-en-ka in-di-ik-ka a-gi si-ia-an u₂-pa-at
4. hu-us-si-ip-me ku-ši-ih {d}Ki-ri-ri-<ša> si-ia-an-ku-uk-ra in du-ni-ih
5. hu-ut-ut-tak-ha-li-ik u₂-me {d}Ki-ri-ri-ša ul-li-na te-la-ak-ni

Var.

1. Hu-ban-nu-me-na-ki / Hu-ba-nu-me-na-ki; Šu-šu-ga / Šu-šu-un-ka
2. šu-ul-lu-me-en-ka / šu-ul-lu-me-ga
3. hu-šu-ia / hu-šu-u₂-a / hu-šu-a; hi-en-ka / hi-en-ga; in-di-ik-ka / in-di-ig-ga
4. du-ni-ih / tu₄-ni-ih
5. ul-li-na / li-na; te-la-ak-ni / te-la-ak
