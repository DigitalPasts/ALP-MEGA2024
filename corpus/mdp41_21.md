MDP 41, 21
1. u₃ {m}Un-taš-{d}GAL ša-ak {m}Hu-ban-nu-me-na-ki su-un-k[i]-ik An-za-an
2. Šu-šu-un-ka nu-ur kib-ra-at ku-ši-ih {d}GAL {d}In-šu-uš-na-ak
3. si-ia-an ku-uk-ra in du-ni-ih ta-ak-me u₂-me tu₄-ur hi-ih si-it-me u₂-me
4. šu-ul-lu-me-ga pi-el ki-it-ti-ma na-me-lu-uk-ra hi-en-ga
5. in-ti-ig-ga a-gi nu-ur kib-ra-at ku-ši-ih {d}GAL {d}In-šu-uš-na-ak
6. si-ia-an ku-uk-ra in du-ni-ih si-ia-an ap-pa ku-ši-ih-ma ša-tu₄-uh-ni
   
Var.

1. u₃ / u₂
2. kib-ra-at / ki-ib-ra-at / kib-ra; In-šu-uš-na-ak / In-šu-ši-na-ak
4. ki-it-ti-ma / ki-it-ti-im-ma / ki-ti-ma
5. in-ti-ig-ga / in-di-ig-ga / in-ti-ik-ka / in-ti-ti-ik!
